---
layout: /layouts/page-simple.njk
title: Aktivity - United Games of Nations Czech Republic
---
<h1>AKTIVITY</h1>

<h4>Mezi základní aktivity naší party patří:</h4>

<h2>Fest</h2>
<p>Zhruba týdenní mezinárodní projekty, kde se mladí lidé setkávají a společně se neformálně vzdělávají. Jezdíme do zahraničí, ale jednou za čas pořádáme takový projekt i u nás.</p>
<p>Festu se účastní většinou pěti- až desetičlenné delegace z celého světa. Nejčastěji spolupracujeme s organizacemi z těchto zemí: Polsko, Srbsko, Slovinsko, Německo, Rakousko, Itálie, Maďarsko, ale hostili jsme již i účastníky například ze Španělska. V rámci festivalu navštěvují účastníci jednotlivé workshopy či společný program, poznávají Olomouc, podnikají výlety do okolí, seznamují se s místní kulturou i obyvateli. Nechybí kulturní program, výlety, diskuse, výměny zkušeností a názorů, společná tvorba, prezentace činnosti a samozřejmě všemi oblíbená Food Exchange. To vše cílíme na interkulturní učení, budování respektu vůči druhým lidem a rozvoj měkkých dovedností.</p>

<h3>Proběhlé projekty</h3>

<div class="activities__projects-container">
    <div class="activities__project activities__project1">
        <h4>Step In Step Out</h4>
        <p class="activity__project-date">září 2022</p>
        <p>Program byl zaměřen na sebepoznání, komunikaci a dobrovolnictví a účastnili se ho mladí lidé z Česka, Německa a Itálie. Účastníci si například vyzkoušeli připravit a realizovat program pro děti z rodin v těžkých situacích ve Sportcentru DDM Prostějov a ve spolupráci s organizací Člověk v tísni - Olomoucký kraj. Děti si společně s námi prošly stanoviště zaměřená na sport, divadlo, hudbu a výtvarné umění. Na dětech bylo vidět, že je naše aktivity nadchly a my už se těšíme, až zase budeme někde pomáhat. Projekt byl podpořen programem Erasmus +.</p>
        <img src="/images/2022StepIn1.jpg" alt="foto k projektu Step In Step Out" class="activities__photo activities__photo--fest">
        <img src="/images/2022StepIn8.jpg" alt="foto k projektu Step In Step Out" class="activities__photo activities__photo--fest">
        <img src="/images/2022StepIn3.jpg" alt="foto k projektu Step In Step Out" class="activities__photo activities__photo--fest">
        <img src="/images/2022StepIn4.jpg" alt="foto k projektu Step In Step Out" class="activities__photo activities__photo--fest">
    </div>

    <div class="activities__project activities__project2">
        <h4>Mud is shiny</h4>
        <p class="activity__project-date">září 2012</p>
        <p>Setkání s názvem I bláto se třpytí a podtitulem Všechno zlé je k něčemu dobré proběhne první týden v září a klade si za cíl naučit účastníky z různých evropských zemí bojovat se špatnou náladou, strachem, společenskými stereotypy, stresem a jinými nástrahami každodenního života, které lidem ubírají energii. Zároveň chtějí organizátoři zúčastněnou mládež aktivovat a podpořit vznik nových projektů. „Sami na sobě si uvědomujeme, že jsme více unavení, občas nám chybí nadšení a energie. Přitom kolem nás je tolik příležitostí, jak se zapojit do veřejného života, jak zlepšit prostředí kolem nás. Rozhodli jsme se proto uspořádat burzu projektů, povzbudit se navzájem a sdílet společně nápady, které bychom pak každý využili ve svém vlastním prostředí.“ uvedl hlavní koordinátor letošního ročníku setkání Tomáš Vondráček.</p>
        <img src="/images/2012MudisShiny10.jpg" alt="foto k projektu Mud is Shiny" class="activities__photo activities__photo--fest">
        <img src="/images/2012MudisShiny17.jpg" alt="foto k projektu Mud is Shiny" class="activities__photo activities__photo--fest">
        <img src="/images/2012MudisShiny2.jpg" alt="foto k projektu Mud is Shiny" class="activities__photo activities__photo--fest">
        <img src="/images/2012MudisShiny14.jpg" alt="foto k projektu Mud is Shiny" class="activities__photo activities__photo--fest">
    </div>

    <div class="activities__project activities__project3">
        <h4>Bee Free</h4>
        <p class="activity__project-date">červen 2011</p>
        <p>Ze Španělska, Polska, Slovinska, Rakouska, Srbska a Maďarska do Olomouce v červnu přiletělo na 40 pilných včelek, které si zkusily, jaké je to spolupracovat týden v úlu s ostatními včelami. Že by se u nás konal nějaký včelařský veletrh? Vůbec ne, to organizace United Games of Nations – Czech Republic pořádala mezinárodní výměnu mládeže (včelek) na Domě dětí a mládeže Olomouc (úl) s názvem „Bee Free“ (včelka dobrovolnice) zaměřenou na dobrovolnictví.</p>
        <p>Připravili jsme si pro ně několik workshopů neboli tématických skupin, ve kterých si zkusí činnosti, které obvykle dělají dobrovolníci: ekologické práce, kontakt s nevidomými či neslyšícími lidmi, práce s dětmi ve školce, nebo i spravování plotu. V rámci výměny došlo také k ochutnávání národních jídel či setkání s dobrovolníky působící v ČR. Ke konci týdne proběhlo na zámku v Náměšti představení, které si připravili účastníci jednoho workshopu. </p>
        <img src="/images/2011BeeFree16.jpg" alt="foto k projektu Bee Free" class="activities__photo activities__photo--fest">
        <img src="/images/2011BeeFree5.jpg" alt="foto k projektu Bee Free" class="activities__photo activities__photo--fest">
        <img src="/images/2011BeeFree13.jpg" alt="foto k projektu Bee Free" class="activities__photo activities__photo--fest">
        <img src="/images/2011BeeFree17.jpg" alt="foto k projektu Bee Free" class="activities__photo activities__photo--fest">
    </div>

    <div class="activities__project activities__project4">
        <h4>Let's Get Closer</h4>
        <p class="activity__project-date">červen 2010</p>
        <p>Do výměny se zapojila necelá čtyřicítka mladých lidí z různých států Evropy (ČR, Německo, Polsko a Slovinsko). Celá akce byla organizována mladými lidmi z občanského sdružení United Games of Nations ve spolupráci s Domem dětí a mládeže Olomouc.</p>
        <p>Tématem projektu bylo sociální vyloučení a znevýhodnění, přičemž každý den se zabýval jiným druhem sociálního vyloučení. Účastníci měli možnost si většinu z nich vyzkoušet na vlastní kůži. Během celé výměny panovala přátelská, až rodinná atmosféra. Účastníci si uvědomili různé formy chudoby a znevýhodnění a naučili se, jak jim čelit. Poznali nové přátele, kultury a zlepšili se v komunikaci v angličtině. Také mladí organizátoři získali mnoho nových zkušeností, které užijí v běžném životě i při přípravě dalších projektů.</p>
        <img src="/images/2010LetsGetCloser10.jpg" alt="foto k projektu Let's Get Closer" class="activities__photo activities__photo--fest">
        <img src="/images/2010LetsGetCloser11.jpg" alt="foto k projektu Let's Get Closer" class="activities__photo activities__photo--fest">
        <img src="/images/2010LetsGetCloser12.jpg" alt="foto k projektu Let's Get Closer" class="activities__photo activities__photo--fest">
        <img src="/images/2010LetsGetCloser5.jpg" alt="foto k projektu Let's Get Closer" class="activities__photo activities__photo--fest">
    </div>
</div>

<h2>Víkendovky a tábory</h2>
<p>Každoročně připravujeme pro naše mladší členy a širokou veřejnost nabídku zájmových pobytů zaměřených na výchovu k toleranci a respektu, odbourávání předsudků, poznávání sebe sama a překonávání bariér. Mimoškolní neformální vzdělávání zábavnou formou tvoří podstatnou část naší činnosti. Jak mohou potvrdit mnozí účastnící, tábor s námi je zážitek.</p>
<p>Důležité pro nás je také to, že součástí našeho týmu jsou přímo mladí dobrovolníci. Sami přichází s nápady na aktivity a projekty, organizují je za mentoringu seniornějších členů a tím rozvíjí kompetence, které se jim v pozdějším osobním i profesním životě hodí - komunikace, organizační dovednosti, vedení neformálně-vzdělávacích aktivit, hodnocení, týmová spolupráce atd. Díky tomu témata projektů (ztejména festů) odpovídají tomu, co mladí přímo řeší.</p>

<img src="/images/víkendovka04.jpg" alt="foto z víkendovky" class="activities__photo">
<img src="/images/víkendovka05.jpg" alt="foto z víkendovky" class="activities__photo">
<img src="/images/víkendovka06.jpg" alt="foto z víkendovky" class="activities__photo">
<img src="/images/víkendovka07.jpg" alt="foto z víkendovky" class="activities__photo">


<h2>Mezinárodní dobrovolnictví</h2>
<p>Jsme akreditovanou organizací pro Evropský sbor solidarity a můžeme tak přijímat zahraniční dobrovolníky v Olomouci a vysílat české dobrovolníky do zahraničí. Níže můžete mrknout na příběhy našich dobrovolníků.</p>
<ul class="activity__list">
    <li><a href="https://www.facebook.com/notes/351824116102382/">Reportáž dobrovolnice Marijy</a> </li>
    <li><a href="http://www.ug-czech.org/culture-and-nature-in-touch/">Česká dobrovolnice Hanka v Arménii</a> </li>
    <li><a href="http://www.ug-czech.org/stefis-report-about-her-first-months-in-olomouc/">Reportáž dobrovolnice Stefanie z Rakouska</a> </li>
    <li><a href="http://www.ug-czech.org/stefis-second-report/">Druhá reportáž dobrovolnice Stefanie z Rakouska</a> </li>
    <li><a href="http://www.ug-czech.org/anjas-report-about-her-evs-in-the-czech-republic/">Dojmy vůbec první dobrovolnice Anji z Rakouska</a> </li>
</ul>

<h2>Další akce</h2>
<p>Dá se toho s námi zažít mnoho dalšího. Před covidem jsme pravidělně dělávali halloweenský program v krytu, spoluoganizovali jsme akci Evropa na náměstí, která se konala ke dni Evropy, ale naši členové se také účastnili různých školení, abychom naše projekty dělali co nejlépe.</p>
<p>Aktivně jsme se také účastnili evropských a světových mezinárodních kongresů mládeže.</p>

{% include 'partials/button.njk' %}