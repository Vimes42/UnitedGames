---
layout: /layouts/page-simple.njk
title: Lidé - United Games of Nations Czech Republic
---
<h1>Lidé v UG</h1>
<div class="team">
    <div class="front-team__member team__member">
        <img src="/images/square/Aja1.jpg" alt="Alena Zaoralová" class="front-team__picture">
        <h3 class="front-team__nickname">Ája</h3>
        <h4 class="front-team__name">Alena Zaoralová</h4>
        <p class="front-team__job">koordinuje nás</p>
        <p>Ája je taková naše maminka. Stará se, aby nám nic nechybělo po formální i materiální stránce, organizuje nás, koordinuje, motivuje a usměrňuje. Umí poradit, když máme problém, pofouká, co nás bolí, chválí nás a podporuje, ale taky umí pořádně pokárat, když neděláme, co máme.</p>
        <p>Ája je jediný člen UG, který se našim aktivitám věnuje profesionálně. Má dlouholeté zkušenosti s organizací výměn mládeže a jiných projektů, psaním grantů a závěrečných zpráv, přípravou táborů a podobně. V UG většinou svolává naše schůzky, zajišťuje komunikaci se zahraničními partnery a vystupuje v roli koordinátora. Je vždy ta rozumná, ale to neznamená, že by s ní nebyla legrace.</p>
        <p>Reprezentovala nás na mnoha školeních, mezinárodních konferencích a kongresech, například v Kanadě, Brazílii, Turecku, Indii, Slovinsku a mnoha dalších.</p>
        <p>V minulém životě byla princezna, což lze lehce poznat i dnes. Doma vychovává kočičího puberťáka Karla a stará se o jeho maminku Čičinu a psího kámoše Danečka. Vládcem rodinného klanu je ale velkokocour Zuzanka. Ája rozumí chemii, ráda čte, nosí barevné punčochy a puntíkaté šaty. Nemá ráda šmouly a nikdy nikdy zásadně nikdy neběhá!!!</p>
    </div>

    <div class="front-team__member team__member">
        <img src="/images/square/Barunka1.jpg" class="front-team__picture">
        <h3 class="front-team__nickname">Barunka</h3>
        <h4 class="front-team__name">Barunka Trávníčková</h4>
        <p class="front-team__job">UG babička</p>
        <p>Barunka je naše dobrá duše, stará se o nás jako o vlastní, vaří nám, peče nám, je nám zkušeným rádcem i velkým pomocníkem. Možná se vám může zdát, že poněkud nezapadá do našeho věkového průměru, ale opak je pravdou. Barunka je věčně mladá, ztřeštěná a mnohdy vydrží mnohem více než my. Všichni naši zahraniční partneři ji znají a milují. Zvláště proto, že pro nás má vždy něco dobrého v lednici.</p>
        <p>Jako bývalá ředitelka DDM má pro náš tým nevyčíslitelnou hodnotu.</p>
        <p>Její zkušenosti práce s dětmi a mládeží a organizací jsou prostě k nezaplacení.</p>
        <p>Barunka je velký sportovec a aktivní člověk. Pořád někde lítá, neposedí a nezkazí nám žádnou zábavu. Umí pohladit, ale taky vyhecovat k těm nejlepším výkonům. A když vás pokárá, tak na to nikdy v životě nezapomenete. Mimochodem „Barunka“ není zdrobnělina, toto jméno najdete i v jejím občanském průkaze.</p>
    </div>

    <div class="front-team__member team__member">
        <img src="/images/square/Hermiona1.jpg" class="front-team__picture">
        <h3 class="front-team__nickname">Hermiona</h3>
        <h4 class="front-team__name">Tereza Dardová</h4>
        <p class="front-team__job">dělá pořádek ve financích</p>
        <p>Hermiona (jako ta z Harryho Pottera, co vždycky všechno ví, a má stroj času, takže stíhá spoustu věcí, zatímco normální čarodějové padají únavou) je generál a organizátor. Umí zařvat a komanduje nás, za což ji někdy nemáme moc rádi. Na druhou stranu se to často hodí, zvláště když je potřeba zorganizovat skupinku upovídaných lidí z různých zemí. Nebo když si na organizační schůzce povídáme, místo abychom pracovali. Když ji lépe poznáte, nejde ji nemilovat :-D.</p>
        <p>Stejně jako Ája, i Hermiona se účastní různých školení a výměn a dlouhá léta pracuje s dětmi a mládeží. Organizuje projekty a píše granty a závěrečné zprávy. Studovala žurnalistiku a v psaní je fakt dobrá. Je to grafoman a napíše cokoli o čemkoli (třeba seminárky nebo referáty, no prostě Hermiona). V UGmá na starosti finance a vyúčtování. Nejvíc ze všeho na světě má ráda své dva psy – Barnabáše a Waldemara, svoji maminku a čokoládu. Její oblíbené jídlo je krupicová kaše nebo špenát (nemůže se rozhodnout). V zimě nosí modrý kabát, co má každý knoflík jiný. Nesnáší sport, ale plavání, lyžování a výcvik psů podle ní sporty nejsou. Strašně ráda mluví a mluví a mluví a není k zastavení a někdy je to s ní vážně těžké…</p>
    </div>

    <div class="front-team__member team__member">
        <img src="/images/square/Dom1.jpg" class="front-team__picture">
        <h3 class="front-team__nickname">Dom</h3>
        <h4 class="front-team__name">Dominik Zaoral</h4>
        <p class="front-team__job">řešitel technických i jiných zádrhelů</p>
        <p>Dominik se k nám do UG „přiženil“, ale je tak šikovný, že si ho asi necháme, i kdyby náhodou došlo k rozvodu. Vždycky je dobré mít v teamu organizačně schopného a technicky zdatného chlapa, se znalostmi IT, elektrotechniky, hry na hudební nástroje a bohatou zásobou osobního šarmu. Máte-li problém, obraťte se na Dominika. Mnozí z nás stále nechápou, jak to dělá, ale vše řeší obratem a s chladnou hlavou. Stejně jako Hermiona, kterou si tak trochu z donucení musel adoptovat, má i Dominik spoustu známých na mnoha místech, takže sežene takřka cokoli. A stejně jako ona, má i on přirozený respekt u psů. Vlastně by se měl začít bát o svou identitu… Na druhou stranu, nikdy nemluví rychle a vždy vystupuje rozvážně. Umí si udělat legraci sám ze sebe a asi nikdo by ho netipoval na ajťáka (na to je až moc normální a sympatický ). Dominik rád hraje deskové hry, umí dobře tancovat a moc mu sluší košile.</p>
    </div>
</div>


<h2>Další členové</h2>
<ul class="team__list">
    <li>Hana “Babeta” Svěráková</li>
    <li>Petra “Křížala” Křížková</li>
    <li>Hana “Křížala” Křížková</li>
    <li>Lenka “Lenina” Dušková</li>
    <li>Vratislav “Růženka” Kratochvil</li>
    <li>Kristýna “Týna” Budišová</li>
    <li>Nikola “Nikča” Malenková</li>
    <li>Jiří Vaculík</li>
</ul>

{% include 'partials/button.njk' %}